5

in lucem profert· talem, ut loci corrupti e virorum doctorum
coniecturis emendati prodeant? Ille enim is est qui longa
intimaque quam cum auctore contraxit consuetudine, ex

Ι . omnibus optime scire possit quid scribere potuerit auctor,

quid non. Ut nunc sese res habet, haud raro accidere
videmus ut in nova auctoris alicuius editione recensenda
censor se sperare dicat fore ut hanc novam editionem mox
nova eiusdem auctoris editio eaque emendata sequatur.

Curtio, ut iam dixi, feliciter viri sapientissimi editores
fuerunt. si quis Alexandri Magni Historias, quas Thecd.
Vogel v. d. anno 1889 apud Teubnerum edidit, cum earum
editione, quam H. E. chs v. d. anno 1875 curavit, diligenter
comparaverit, mcx perspiciet maximi momenti fuisse studia
critica, quae auctori nostro eo temporis intervallo viri docti
impenderunt. Indefesso labore critici permulti, Germani
praecipue, id egerunt ut Ourtii Historias, ante misere
corruptas, emendarent explicarentque. Manent tamen vel
nunc multi loci corrupti, et cum omnis Curtii Historiarum
emendatio, ut Vogel monuit, niti debeat lectionibus quinque
librorum, qui cum interpolationis labe non inquinati sint
pleraque tamen graviora menda aeque ac lacunas communia
habeant, non vereor ne nimis audax videar si mea emendandi
conamina viris doctis propono.

Coniecturas meas in tria genera divisi, ita ut prima
parto de iis locis disputetur quos lacunis laborare censeo,
secunda indicentur pauca quae auctori falso obtrusa esse
arbitror, 'tertia pars eas correctiones contineat quibus
verba, sive unum seu plura, commutentur. Est ubi locos,
quos a viris doctis immerito suspectos duco, aut locos
similes afferendo defendam atque stabiliam, aut interpretatione
quadam a vulgari diversa sanos esse demonstrem: sunt
loci isti sane paucissimi, et multum vereor ut magni facienda
sint argumenta mea quibus viros me multo doctiores simulque
Curtiani sermonis peritissimos hie illio refutare sum conatus,
sed ne sic quidem ea me omittere oportere existimavi.

 

