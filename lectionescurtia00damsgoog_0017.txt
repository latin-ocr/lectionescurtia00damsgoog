13

profectae sint, nulla possit esse dubitatio. Vogel l.l. haud
pauca eiusmodi exempla enumeravit. Neque tamen dubitavit ,
vir doctus, ut par est, enuntiata quaedam, quae nullo
modo tolerari posse putaret, uncinis includere. Quibus si
nonnulla adicere velim, noli me putare audaciorem quippe
qui post' satis longam ponderationem (lurtio ea abiudicanda
esse censeam. ’

IV. 9. 6: Hoc (i. e. ut supra descripsi) modo instructo
exercitu ac perarmato Babylone copias movit.
A parte dextra erat Tigris, nobilis fluvius,
laevam tegebat Euphrates, agmen Mesopotamiae
campos inpleverat. ’

Num unquam manifestius emblematis specimen vidisti ·
quam verba agmen Mesopotamiae campos inple·
veratl Releganda sunt in marginem, ubi sciolus aliquis
olim ea adscripsit neque adscripsit ad eadem fere, quae
sunt in 0. 10. 8: Rex... castra movit: dextra Tigrim
habebat, a laeva montes quos Gordyaeos vocant.

IV. 12. 23: et Macedones sive alacritate sive taedio expec-
tationis ingentem pugnantium more edidere
clamorem. Redditus et a Persis nemora valles-
que. circumiectas terribili sono inpleverat.

Num quisquam ineptissimum emblema pugnantium
more retinendum iudicabit? Quamquam neminem non
mecum facturum arbitror verba ista expungenti, parem locum
addam ex ΙΙΙ. 10. l: „cum priores Persae inconditum et
trucem sustulere clamorem. Redditur et a Macedonibus...
iugis montium vastisque saltibus repe1·oussus'’. Neque ibi.
puerile additamentum legitur. ’

V. 4. 16: sin autem ipse hostem fefellisset et saltum occu·
passet, cum trepidantium barbarorum tumultum
exaudisset, persequens tum regem id ipsum
iter.. . . ne dubitaret ingredi.

 

