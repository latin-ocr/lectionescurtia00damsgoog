9

fretum volvi soleat, ventus autem volvere. Et in iis quae
proxime sequuntur: „Nee accipiendo operi, quo Macedones
continenti insulam iungere parabant, quicquam magis quam
illeventus obstabat,’‘ de ventu, non de freto sermo est.
. Etiam conferas Verg. Aen. l. 85 sqq.
Una Eurusque Notusque ruunt creberque procellis
Africus et vastos volvunt ad· littora fluctus,
et Curt. IV. 3. 6: „forte eodem die vehementior ventus
motum ex profundo mare inlisit in molem ,²² neque iam
dubitabis quin scripserit auctor: Namque urbem.. .. fretum
dividit Africo maxime obiectum, qui crebros ex alto fluctus
in litus evolvit.

IV. 2. 9: muros turresque urbis „praealtum mare ambiebat:
’ non tormenta nisi e navibus procul excussa mitti,
non scalae moenibus adplicari poterant.

Non est oppugnantium tormenta mittere, sed immittere
in urbem quam circumsedent, quare pro mitti restituendum
censeo inmitti. ef. IV. 3. 4: armis omissis in mare semet
ipsi mitterent, et IX. 5. 2: namque in urbem hostium
plenam praecipiti saltu semetipse inmisit.

IV. 3. 22: cumque unus e civibus in contione indicasset,
oblatam esse per somnum sibi speciem Apol·
linis, quem eximie religione colerent, urbem
deserentis. . .. quamquam auctor levis erat,
tamen ad deteriora credenda proni metu aurea
catena devinxere simulacrum araeque Herculis.. ..
inseruere vinculum, quasi illo deo Apollinem .
retenturo.

Quemquam ea quae sequuntur satis ostendunt, cuius
simulacrum devinxerint, prius tamen mentionem aliquam

oportet inici de deo significato. Quare pro devinxere
legendum puto dei vinxere.

 

